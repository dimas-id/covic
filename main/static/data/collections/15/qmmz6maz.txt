In het eerste deel van dit hoofdstuk worden de ziektebeelden op het gebied van de kindergeneeskunde op een beknopte, heldere wijze behandeld door een vakexpert, huisarts en apotheker; de beste combinatie om de klinische relevantie voor de huisartsenpraktijk te waarborgen. De volgorde van de paragrafen is alfabetisch. In het tweede deel volgt een bespreking van de belangrijkste verschijnselen/ klachten in de kindergeneeskunde, die bij verschillende ziekten kunnen horen, zoals diarree, hoesten, melaena. In het derde deel worden nog enkele specifieke therapeutische technieken besproken, zoals voeding bij zuigelingen en voorschrijven van geneesmiddelen aan kinderen.