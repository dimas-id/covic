Ouderen reizen steeds meer, maar met de leeftijd neemt de kans toe om op reis te overlijden. De oorzaak hiervan is meestal een verergering van vooraf bestaande gezondheidsaandoeningen, eventueel uitgelokt door reisgerelateerde stress en vermoeidheid, infecties en hitte. Ook de hogere leeftijd zelf is echter verantwoordelijk voor een deel van de oversterfte, doordat de afweer afneemt met als gevolg meer kans op ernstige infecties. Daarnaast zijn ouderen gevoeliger voor diepveneuze trombose, dehydratie, temperatuurverschillen en jetlag. Een goede voorbereiding en rekening houden met de specifieke risicoâ€™s van een hogere leeftijd, zorgen ervoor dat ook ouderen in het algemeen veilig kunnen reizen.