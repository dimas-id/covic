“The patient went from the ER to the OR and then to the ICU”. Indubbiamente il lessico dei medici è ricco di abbreviazioni, tanto che gli operatori della sanità di lingua italiana e inglese adoperano perlomeno dieci abbreviazioni per minuto (questa è una statistica fatta in casa, per favore non citatela). Questa alta prevalenza ci ha spinto a considerare le abbreviazioni in medicina come una dilagante epidemia.