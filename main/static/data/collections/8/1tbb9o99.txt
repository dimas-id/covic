Besmetting op het werk kan een reëel gevaar voor de volksgezondheid betekenen. Tijdens de SARS- en kippeninfluenza-epidemie van vorig jaar, maar ook bij de voorjaarsinfluenza en de tbc-uitbraak in een supermarkt te Zeist van dit jaar, kwam duidelijk naar voren hoezeer volksgezondheid en werknemersgezondheid samenhangen. Bij SARS waren de eerste patiënten voornamelijk werknemers in de Chinese gezondheidszorg.