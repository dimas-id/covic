DENVER, VS - Deze verpleegkundige probeert samen met collega-zorgverleners demonstrerende automobilisten tegen te houden. De demonstranten togen eind april naar de regeringsgebouwen in Denver, Colorado, omdat ze het niet eens waren met de lockdown die de staat had opgelegd. Fotograaf Alyson McClaran vertelt dat deze verpleegkundige alle kalmte bewaarde terwijl demonstranten hatelijke leuzen naar hem riepen, zoals ‘Amerika is het land van de vrijheid, ga naar China als je communisme wil.’ Medio mei waren er al zo’n 85.000 Amerikanen overleden aan covid-19.