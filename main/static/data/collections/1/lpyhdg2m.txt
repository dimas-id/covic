La febbre è una causa frequente di visita al ritorno da un viaggio in un paese tropicale. Il punto chiave è interrogare il paziente circa i dettagli del suo viaggio e caratterizzare al meglio i segni clinici, tra cui la febbre. Le principali cause di febbre al ritorno da un viaggio in un paese tropicale sono la malaria, le infezioni gastrointestinali, le infezioni respiratorie e urinarie e le patologie cutanee. È fondamentale e urgente escludere la malaria, a prescindere dai sintomi associati. Le altre possibili eziologie devono essere considerate in funzione del ritardo di comparsa della febbre rispetto al tempo di incubazione, dei segni associati e dei risultati degli esami di laboratorio iniziali. Infine, non si deve trascurare un’infezione comunitaria o cosmopolita a potenziale evolutivo grave.