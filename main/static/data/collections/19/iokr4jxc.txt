In de vorige eeuw heerste gedurende een korte periode de optimistische opinie dat infectieziekten dankzij vaccinatie en antibiotica overwonnen waren. Al snel werd duidelijk dat dit helemaal niet het geval was. Gedurende de laatste dertig jaar zijn veel nieuwe infectieziekten ontdekt. Humaan immunodeficintievirus, multiresistente Mycobacterium tuberculosis, meticillineresistente Staphylococcus aureus en vancomycineresistente enterokokken hebben zich als nieuwe verwekkers aangediend, terwijl wereldwijd nog altijd velen overlijden aan oude infectieziekten als malaria en darminfecties. De dreiging van wereldwijde epidemien (bijv. influenza) houden de wereld volop bezig.