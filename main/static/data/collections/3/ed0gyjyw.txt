Il binomio globalizzazione/salute salta usualmente alla ribalta di fronte alle emergenze sanitarie come la SARS(1), o più recentemente l’influenza aviaria, che godono fin troppo spesso dell’onore delle cronache. Considerata la velocità con cui si possono diffondere nuovi germi patogeni, giustamente è cresciuta la preoccupazione per il rischio di pandemie. Tuttavia, possiamo sentirci rassicurati, almeno in parte, dal fatto che la globalizzazione si porta dietro anche un’elevata capacità di rispondere alle emergenze su scala planetaria, com’è successo per il controllo della diffusione della SARS e si spera che succeda nel caso dell’influenza aviaria.