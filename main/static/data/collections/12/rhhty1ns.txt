De nieuwe WIP-richtlijn heeft al veel stof doen opwaaien. Binnen alle discussies over de nieuwe richtlijn wordt echter nauwelijks gesproken over hoofdstuk 5: ‘Infecties en immunisatie’. Dit is enorm uitgebreid ten opzichte van de vorige versie en bevat wel degelijke relevante aanbevelingen. Wanneer is een medewerker bijvoorbeeld daadwerkelijk beschermd tegen hepatitis B? En hoe dient een praktijk de behandeling van een MRSA-patiënt uit te voeren? Of mag je deze eigenlijk helemaal niet behandelen? Vragen die – zoals blijkt uit onze ervaring – binnen praktijken nauwelijks aan bod komen, maar wel degelijk bijdragen aan infectiepreventie.