Lo shock settico corrisponde all’associazione di un’infezione e di un’insufficienza emodinamica, eventualmente associata ad altri deficit viscerali. Le definizioni assimilano spesso lo shock settico alla sepsi grave, la cui insufficienza emodinamica è considerata reversibile. I fondamenti del trattamento si basano su misure che si devono applicare in tempi brevi: il trattamento specifico, che corrisponde alla lotta contro l’agente infettivo, e il trattamento sintomatico, in particolare mediante il ripristino di un’emodinamica efficace. L’aumento del numero delle infezioni gravi e degli shock settici nei paesi industrializzati è stato all’origine di sforzi considerevoli allo scopo di migliorarne la gestione. In particolare, il frutto delle riflessioni congiunte di diverse società scientifiche è stato formalizzato in raccomandazioni, riassunte in procedure. In effetti, la strategia che mira a un miglioramento delle pratiche sembra ridurre la mortalità legata alle infezioni. Alcuni ostacoli compromettono tuttavia il loro uso, dal riconoscimento del problema all’organizzazione delle cure.