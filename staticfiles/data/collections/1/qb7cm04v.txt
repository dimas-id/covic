Radiologie en nucleaire geneeskunde zijn geïntegreerd in de opleiding radiologie. Expertise binnen de radiologie is naar orgaansysteem georganiseerd, maar in dit hoofdstuk wordt de radiologie per beeldvormende techniek besproken, dat wil zeggen conventionele radiologie, computertomografie (CT), echografie, magnetische resonantie imaging (MRI) en de nucleaire geneeskunde. De binnen de interne geneeskunde meest voorkomende indicaties voor de verschillende onderzoeken worden besproken inclusief de risico’s en gevaren van beeldvormende diagnostiek. ELEKTRONISCH AANVULLEND MATERIAAL: De online versie van dit hoofdstuk (doi:10.1007/978-90-368-1841-4_2) bevat aanvullend materiaal, dat beschikbaar is voor geautoriseerde gebruikers.