Uit deze algemene inleiding kunnen de volgende conclusies worden getrokken: Speeksel heeft een grote verscheidenheid aan functies die vooral te maken hebben met de bescherming van de harde en zachte mondweefsels. Speeksel is daarnaast betrokken bij groei en ontwikkeling van alle orale weefsels. Bovendien speelt speeksel een essentiÃ«le rol bij smaakgewaarwording en spijsvertering. Door de ontwikkelingen in de biotechnologie zijn nieuwe ontstekingsremmers, bloedstollingsremmers en antibiotica gesynthetiseerd op basis van speekseleiwitten, zoals histatinen. Speekselanalyse kan gebruikt worden bij de diagnostiek van een aantal systemische aandoeningen. Onderzoek van insectenspeeksels heeft verschillende farmacologische toepassingen opgeleverd voor antibloedstolling, bloedvatverwijding en remming van ontstekingen.