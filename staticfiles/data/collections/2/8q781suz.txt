Infectieziekten kunnen zich op twee manieren voordoen (Van Furth e.a., 1992): endemisch en epidemisch. Een endemische infectie komt over een langere tijd in constante frequentie in een bevolkingsgroep voor. Van een epidemie wordt gesproken indien er in relatief korte tijd een sterke toename is van het aantal ziektegevallen. Wat nog endemisch heet en wat een epidemie is, hangt af van de aard van de ziekte en de omstandigheden.