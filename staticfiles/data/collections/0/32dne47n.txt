Aandoeningen van het maag-darmkanaal kunnen zowel de oorzaak zijn van een kritieke situatie, die opname op een intensive care noodzakelijk maakt, als het gevolg ervan. In dit verband valt vooral een hoge-tractus-digestivusbloeding te noemen als een aandoening die soms intensieve zorg vereist. Met name een arteriÃ«le bloeding uit een maag- of duo-denumulcus en een bloeding uit slokdarmvarices kunnen in korte tijd leiden tot ernstige ondervulling en shock. Uit de lage tractus digestivus moet hier de divertikelbloeding genoemd worden. Aan de andere kant kunnen ook tijdens opname op de intensive care dergelijke complicaties optreden, eventueel als gevolg van het onderliggende lijden. Ook minder ernstig bloedverlies, soms gepaard gaande met diarree, veroorzaakt soms hoofdbrekens. In dit hoofdstuk wordt vooral ingegaan op de diagnostiek en de meest recente ontwikkelingen in de niet-chirurgische behandeling van dit soort bloedingen.