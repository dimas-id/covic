Longziekten komen zeer frequent voor. De meeste longaandoeningen ontstaan in de luchtwegen. Aandoeningen die zich vooral in het longparenchym afspelen, zijn veel zeldzamer. Aandoeningen van de longvaten komen als ge√Øsoleerde ziekte weinig voor. Ziekteprocessen in de luchtwegen of in het longweefsel, of afwijkingen in de longcirculatie, hebben een groot effect op het functioneren van het lichaam. Een stoornis in de longfunctie leidt al snel tot een vermindering van de inspanningscapaciteit evenals tot het ontstaan van kortademigheidsklachten. Ondanks de goede afweer van de longen kunnen door de expositie aan de buitenwereld veel ziekten ontstaan die worden bepaald door een verminderde of een afwijkende afweer tegen partikels en micro-organismen in de ingeademde lucht. Bij systeemziekten zijn verschillende organen aangedaan, en staan soms de symptomen, verschijnselen en functiestoornissen van de longen op de voorgrond. Deze symptomen kleuren het klinische beeld en daarom worden deze systeemziekten vaak ook als longziekten besproken. ELEKTRONISCH AANVULLEND MATERIAAL: De online versie van dit hoofdstuk (doi:10.1007/978-90-368-1841-4_16) bevat aanvullend materiaal, dat beschikbaar is voor geautoriseerde gebruikers.