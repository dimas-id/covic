Halverwege de vorige eeuw had men een groot vertrouwen in de beheersbaarheid van infectieziekten. Maar nu, veertig jaar later, is het optimisme omgeslagen in bezorgdheid voor de toekomst. Hoe terecht is dat? In dit inleidend hoofdstuk wordt kort ingegaan op begrippen als ‘uitbraak’ en zoönose, de historie van pestilentieën, de risicofactoren en de manier waarop risicofactoren zouden kunnen worden aangepakt. Ziekten als pest, pokken en mazelen worden genoemd als voorbeeld van pestilentieën die min of meer onder controle zijn gebracht, en dengue als opkomende ziekte waartegen nog geen passend antwoord is gevonden.