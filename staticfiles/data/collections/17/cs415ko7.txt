La bronchiolite è un’infezione virale stagionale delle vie respiratorie basse del lattante. Il suo agente causale principale è il virus respiratorio sinciziale. La comparsa di un distress respiratorio è legata all’intensità della risposta infiammatoria delle vie aeree. Benché si tratti di una malattia frequente, le cause della suscettibilità dei lattanti a questa infezione non sono conosciute. La diagnosi è clinica. Il trattamento è sintomatico in assenza di misure specifiche. I rapporti a medio e a lungo termine di un primo episodio di bronchiolite con le recidive e con l’asma non sono spiegati. Essi potrebbero dipendere dalla natura del virus in causa al momento del primo episodio e da fattori genetici individuali.