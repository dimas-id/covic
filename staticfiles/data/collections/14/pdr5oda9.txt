Sebbene a livello planetario non figurino tra le prime cause di morte per malattie infettive, le zoonosi sono sempre più al centro dell’attenzione delle autorità sanitarie nazionali e internazionali. I motivi di preoccupazione sono sostanzialmente due: da un lato, diverse zoonosi, catalogate tra le patologie emergenti o riemergenti, sono considerate tra le maggiori minacce di nuove pericolose pandemie; dall’altro, la prevenzione, il controllo e il trattamento di numerose zoonosi, anche classiche e ben conosciute, comportano costi economici e sociali rilevanti e crescenti.