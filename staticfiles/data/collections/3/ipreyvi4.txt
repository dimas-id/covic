Om ziekteprocessen die zich afspelen in de longen, luchtwegen en longvliezen (pleurae) te kunnen begrijpen en de gevolgen ervan voor het functioneren van het lichaam te kunnen inschatten, is kennis nodig van de normale anatomie van de thoraxinhoud en de fysiologie van het functioneren van de long. Deze is te vinden in het boek Fysiologie en Anatomie uit de serie Basiswerken, waarnaar wordt verwezen. Alleen waar nodig zal er in het kort even op worden ingegaan.