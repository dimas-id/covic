Il lavaggio broncoalveolare o BAL, permettendo di ottenere le cellule ed i soluti presenti sulla superficie epiteliale del tratto respiratorio distale, si è dimostrato una metodica di ricerca essenziale per lo studio dei meccanismi eziopatogenetici delle malattie del polmone profondo, come ad esempio lo studio delle interstiziopatie, su cui esiste una vastissima letteratura di dati ottenuti con il BAL. Oltre a questo aspetto di metodica di ricerca, il BAL rappresenta perè anche una procedura diagnostica insostituibile nella pratica clinica quotidiana.