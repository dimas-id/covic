De strenge maatregelen rondom het coronavirus worden heel langzaam losgelaten en de (medisch) pedicures mogen inmiddels weer aan de slag. De coronacrisis heeft veel impact, ook op de vakinhoudelijke praktijkvoering van pedicures. Afgelopen weken is namelijk duidelijk geworden dat bepaalde huidafwijkingen aan de tenen het gevolg – of zelfs een voorbode – zouden kunnen zijn van een nog niet ontdekte coronainfectie. Let wel: veel is nog onduidelijk, maar alertheid van iedereen is geboden!