‘Nu ik eindelijk iets kan doen, is de knoop in mijn buik weg’, vertelt ‘coronaherintreder’ Mayke in dit nummer. Dat herken ik. Als redacteur vind ik het soms zoeken wat ik kan bijdragen in de lawine van coronanieuws. Daarom was ik blij met de uitdaging ‘schrijf als de wiedeweerga een Nursing Challenge over covid-19’. Diep in de klinische details voel ik me als een vis in het water. De uitdaging is volbracht (p. 40) en de knoop in mijn buik is weg.