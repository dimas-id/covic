Basisverpleegkunde of basiszorg is de meest omvangrijke vorm van zorgverlening in de gezondheidszorg. Verpleegkundigen, verzorgenden, helpenden en mantelzorgers helpen dagelijks mensen met hun lichamelijke verzorging, hun toiletgang, het verschonen van hun kleding en het opruimen en schoonmaken van hun omgeving. Hun aandacht gaat daarbij ook uit naar het psychisch welzijn van degenen die zij helpen, in de vorm van een gesprek, een troostend of opbeurend woord of een aardig gebaar. Het een hoeft niet belangrijker te zijn dan het ander, afhankelijk van welke gewoonten en wensen de patiÃ«nt zelf heeft voor zijn verzorging. Zo wil de een elke dag twee keer onder de douche en een ander wil zichzelf liever elke dag aan de wastafel wassen.